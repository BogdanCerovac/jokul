# [`@fremtind/jkl-radio-button`](https://fremtind.github.io/jokul/components/radiobutton/)

Vi bruker radioknapper (alternativknapper) når vi vil at brukeren skal velge mellom to eller flere alternativer som utelukker hverandre. Brukeren kan bare velge ett alternativ. Av plasshensyn eller når det er flere enn fire alternativer bør man vurdere å bruke en nedtrekksliste i stedet. Radioknapper kan presenteres vertikalt eller horisontalt. Dersom det er flere enn to alternativer eller alternativene har lange ledetekster er vertikal stabling å foretrekke.

Når vi velger å bruke radioknapper, må de ha en tydelig overskrift og en ledetekst til høyre for hvert alternativ. Det er viktig med tydelige, presise og korte ledetekster, som beskriver hvert alternativ. Ett alternativ bør være forhåndsvalgt som standard. Det bør være det alternativet som har minst konsekvens for brukeren og / eller er det valget som er foretrukket av flest. Hvis det er veldig viktig at brukeren selv angir sitt valg eller at ingen av valgene er mer foretrukne kan man velge å ikke ha et forhåndsvalgt alternativ.

### Eksempler
- Å svare ja eller nei i et skjema
- Andre spørsmål i et skjema der man har tre eller færre valg.
