# [`@fremtind/jkl-radio-button`](https://fremtind.github.io/jokul/components/radiobutton/)

Radioknapper (alternativknapper) lar brukeren velge mellom to eller flere alternativer som utelukker hverandre. Brukeren kan bare velge ett av alternativene. Det er mest vanlig å bruke radioknapper når vi skal gi brukeren to eller tre alternativer, hvis det er flere, bruker vi gjerne en nedtrekksliste.

Det vanligste er at et alternativ er forhåndsvalgt som standard, men Fremtind tillater også at vi har radioknapper som ikke er valgt på forhånd, hvis det er behov for det i en løsning.  

Radioknapper skal ha en god overskrift og en ledetekst til høyre for hvert alternativ. Sørg for at ledeteksten er tydelig, kort og presis. 
### Eksempler
- Å svare ja eller nei i et skjema
- Andre spørsmål i skjema der man har så få valg at vi ikke trenger en nedtrekksliste.
