# [`@fremtind/jkl-radio-button`](https://fremtind.github.io/jokul/components/radiobutton/)

## Radioknapper
Radioknapper lar brukeren velge ett alternativ blant flere. Dersom brukeren kan velge mellom mer enn fire alternativ bør man vurdere å bruke en nedtrekksliste. Hver radioknapp har en kort og tydelig ledetekst som beskriver alternativet.

## Bruk
En gruppe med radioknapper kan stables vertikalt eller horisontalt. Det skal i hovedsak brukes vertikal stabling.

Det alternativet som har minst konsekvens for brukeren, og/eller det alternativet som er foretrukket av flest, bør være forhåndsvalgt. Hvis det er viktig at brukeren selv angir sitt valg, eller ingen av alternativene utmerker seg så kan man la vær å ha et forhåndsvalgt alternativ. 

## Tekst og validering
Velg størrelse på overskriften til en gruppe radioknapper etter prinsippene for skjemadesign. Ha en kort og tydelig overskrift som beskriver hva brukeren skal velge. Ved behov benyttes en hjelpetekst under gruppen for å forklare mer.

Hvis radioknappene ikke validerer får de en feiltilstand og det vises en feilmelding som forklarer hva som er galt. Merk at feilmeldingen erstatter en eventuell hjelpetekst og må hensynta dette.
