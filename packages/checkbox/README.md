# [`@fremtind/jkl-checkbox`](https://fremtind.github.io/jokul/components/checkbox/)

# Avmerkingsbokser
En gruppe avmerkingsbokser brukes til å gi en liste over valg der brukeren kan velge fritt blant alternativene. Enkeltstående avmerkingsbokser kan brukes for å innhente et samtykke i en prosess. Ledeteksten på hver avmerkingsboks beskriver alternativet.

## Bruk
En gruppe med avmerkingsbokser kan gis en felles overskrift og stables vertikalt eller horisontalt. Det skal i hovedsak brukes vertikal stabling. Avmerkingsbokser har standard status som ‘ikke valgt’.

En avmerkingsboks som står alene trenger ikke en overskrift dersom ledeteksten er tilstrekkelig.

## Tekst og validering
Velg størrelse på overskriften til en gruppe avmerkingsbokser etter prinsippene for skjemadesign. Ha en kort og tydelig overskrift som beskriver hva brukeren skal velge. Ved behov benyttes en hjelpetekst under gruppen for å forklare mer.

Hvis avmerkingsboksene ikke validerer får de en feiltilstand og det vises en feilmelding som forklarer hva som er galt. Merk at feilmeldingen erstatter en eventuell hjelpetekst og må hensynta dette.
