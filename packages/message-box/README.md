# `@fremtind/jkl-message-box`

## Om varsler

Varsler er meldinger som skal informere brukeren når noe skjer. Det er to hovedtyper:

_Tidsbegrensede varsler_ vises vanligvis nederst på skjermen og kan settes til å forsvinne etter noen sekunder, vanligvis fem.

_Innebygde varsler_ er meldinger som kommer når brukeren er i en bestemt kontekst, for eksempel i et bestemt felt i et skjema. Disse varslene må brukerne lukke selv. Den vanligste måten å lukke dem på, er med en liten x øverst i høyre hjørnet av varselet.

### Overskrift

Et varsel må ha en kort og beskrivende overskrift, for eksempel «Det har oppstått en feil».

### Meldingsteksten

Vi begrenser selve meldingsteksten til to linjer. Beskriv hva som har skjedd og fortell hva brukeren bør gjøre nå.

Så ofte som mulig er det er det best å bare bruke overskriften til å gi selve meldingen. Da kan du bruke meldingsteksten til å lede brukeren videre til neste steg, for eksempel med en lenke.

### Ikoner i varsler

Fremtind bruker ikoner sparsomt, men hvis de gjør et varsel tydeligere, så kan vi bruke det, for eksempel når vi lager fagsystemer for saksbehandlere, som ofte skal inneholde mye informasjon på en side.
