{"componentChunkName":"component---src-templates-doc-template-js","path":"/profil/stilogtone","result":{"data":{"markdownRemark":{"id":"52a751d2-e045-5bff-b9a1-9512fa70a741","rawMarkdownBody":"\n# Stil og tone\nFor deg som designer og utvikler løsninger for Fremtind, er det viktig at du tenker på sluttbrukeren når du skriver tekster som brukerne skal lese. Veiledninger til brukeren i fagsystemer og skjemaer ut mot publikum må være tydelige og klare. \nDet er også viktig å skrive tydelige og gode knappetekster, feilmeldinger og hjelpetekster (mikrotekster). En feilmelding skal for eksempel fortelle tydelig hva som er feil og foreslå en løsning.\n\n## Stemmen vår\nFremtind bruker klarspråk i all kommunikasjon, internt og eksternt. Vi har en egen stil og tone, som kalles Stemmen vår. Hovedprinsippene i Stemmen vår er\n\n-   Modig\n-   Varm\n-   Presis\n\n### Modig\n__Stemmen vår er et frisk pust i en tradisjonell bransje__\nVi tør å skille oss ut og godtar ikke svar som «sånn har vi alltid gjort det» eller «juridisk vil at vi skriver det sånn» hvis vi mener at det er uforståelig eller er unødvendig informasjon for kundene våre. Vi tilpasser språket vårt til målgruppen, uten å miste identiteten vår.\n\nVi er raskt ute og tester forslag til ordbruk, illustrasjoner og nye formuleringer inntil det sitter. Vi inspirerer hverandre ved å dele de gode eksemplene vi lager selv eller finner hos andre.\n\nEksempler i kommunikasjonen:\nI alle kanaler skal vi bruke mindre tekst og mer illustrasjoner.\nVi stiller spørsmål og snakker så folk forstår.\nGjør vi en feil, innrømmer vi det.\n\n### Varm\n__Vi er medmennesker og tilfører både trygghet og varme i språket vårt__ \nDet å håndtere følelsesmessige oppturer og nedturer er en del av hverdagen vår. Vi møter mennesker som opplever uhell, trøbbel og som er i sorg. Vi er her for å hjelpe og forebygge.\n\nVi er medmennesker og snakker med mennesket fremfor «kunden». Vi ser på alle som likeverdige og snakker med en varme i stemmen. Vi formidler en trygghetsfølelse gjennom å snakke rolig, slik at vårt ønske om å gjøre en grundig vurdering skinner igjennom når vi uttrykker oss.\n\nEksempler i kommunikasjonen:\nVi har ikke hastverk når vi snakker med en kunde, men er tydelig og rolig.\nVi snakker «med» – og ikke «til».\nVi tar kunden på alvor, sørger for at de ikke føler seg dumme.\nVi skryter ikke av oss selv, men lar kundene fortelle om sine opplevelser.\n\n### Presis\n__Vi skal bli gode i klarspråk__\nVi snakker og skriver norsk, og bruker riktig grammatikk og språkregler.\n\nVi er presise i alt vi sier, uansett om det gjelder hva forsikringen dekker, hvorfor vi samler inn data om kundene våre, eller hvordan vi gir kundene oversikt og full kontroll over forsikringene sine.\n\nKundene skal oppleve at de får informasjon tilpasset akkurat seg, som er relevant, kommer til riktig tid og i riktig kanal.\n\nEksempler i kommunikasjonen:\nVi følger gode skriveråd, for eksempel «Ti tips for å skrive bedre».\nVi fjerner stammespråk.\nVi hjelper hverandre med å lese korrektur på alle tekster.\n\n## Skriveråd\n1. _Hvem skriver du for?_\n  -\tVurder hvem som er målgruppen din.\n  -\tHvor skal mottakeren lese teksten? På en nettside eller et digitalt skjema?\n2. _Hva er målet med teksten?_\n  - Gjør budskapet tydelig fra begynnelsen av. \n  -\tTenk på hva mottakeren vet fra før. Ta bare med det som er nødvendig.\n3.\t_Fortell det viktigste først og lag en god struktur_\n  - Del opp teksten og bruk overskrifter og mellomtitler.\n  -\tBruk avsnitt så ofte du kan. En tekst med luft er lettere å lese. \n  -\tSett punktum ofte.\n  -\tBruk lister og tabeller for å skape oversikt. \n4.\t_Skriv direkte til mottakeren_\n  - Bruk \"du\" og \"vi\". \n  -\tVær høflig når du skriver – det er umulig å vite hvilken situasjon mottakeren er i.\n5.\t_Skriv aktivt_\n  - Skriv slik du snakker.Tenk deg at du forklarer til mor eller bestefar.\n6.\t_Forklar fagord og forkortelser_. Ikke alle vet hva \"erverv\" og \"premie\" betyr. \n  -\tVelg enkle og kjente ord. \n  -\tSkriv ut forkortelser.\n  -\tForklar fagord og gi eksempler.\n7.\t_Skriv på en moderne måte_\n  - Det er tungt å lese \"denne sak\" og \"dette brev\". \"Denne saken\" og \"dette brevet\" gir bedre flyt. \n8. _Les alltid korrektur_\n  - Be gjerne en kollega om å lese teksten din også.\n\n","frontmatter":{"path":"/profil/stilogtone","title":"stil og tone"}}},"pageContext":{}}}