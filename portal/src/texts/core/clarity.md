## Klarhet

Fremtind skal fremstå som ærlig og transparent med en klar og varm stemme. Vi skal skape klarhet gjennom forenkling – vi fjerner unødvendig støy og gir brukeren kun relevante valg.

Bruk av rikelig med luft ("Whitespace") bidrar til å dele opp og porsjonere innhold som skaper en behagelig leserytme. Gjennom gode og tydelige designløsninger gir vi brukeren oversikt og en følelse av trygghet.

### Nøkkelord

-   Forenkling
-   Styre fokus
-   Transparent

### I bruk

I praksis betyr dette prisnippet at vi ikke skal overlesse brukeren med informasjon. Ha få elementer på skjermen til enhver tid, og sørg for at størrelse, posisjon og avstander skaper god oversikt og rytme.

Som designer kan du benytte deg av skalaene for [typografi]() og [sperring]() for å sørge for konsistente og konsekvente avstander og størrelsesforhold.

La en språkekspert gå gjennom tekstene du bruker for å sørge for at informasjonen blir formidlet presist og tilgjengelig.
