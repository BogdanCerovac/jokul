## Elevasjon

Prinsippet elevasjon handler om å løfte det som er viktig og skape et intuitivt informasjonshierarki. Det kan blant annet gjøres ved å jobbe med nivåer og dybde.

Bruk av skygge indikerer at elementer blir aktivert. Forskyvning ved scroll skaper også dybde og legger viktig innhold høyere opp og nærmere brukeren. Man kan også skape nivåer ved bruk av tydelige størrelsesforhold mellom elementer.

### Nøkkelord

-   Nivåer
-   Løfte viktig innhold
-   Tydelig hierarki

### I bruk

Benytt skygger og endring av størrelse for å kommunisere hvilke elementer på siden som har større viktighet. Bruk av størrelsesforhold med høy kontrast styrer fokus mot viktig innhold og bidrar til å skape naturlige brudd eller pauser i oppsettet.

Som designer eller utvikler kan du benytte deg av skalaene for [skygge](), [typografi]() og [sperring]() for å lage konsistente og konsekvente løsninger med kontrast og nivåforskjeller.
