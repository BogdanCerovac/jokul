## Logo

Primærlogoen er designet for å fremstå som moderne, tidløs og seriøs. Håndverket i logoen er justert ned til minste detalj for å sikre optimal funksjon på alle flater. I logosymbolet tipper F’en frem og former en tind. Bokstavelig talt et fremoverlent symbol. Dette er et virkemiddel for enkelt å kommunisere verdiene i navnet vårt.

Vi har også inkludert en rekke logostempler i verktøykassen vår. Disse er utviklet for at bankene enkelt skal kunne bruke Fremtind som en ingrediens i sine egne merkevarer.

Logostemplene er dynamiske, slik at vi hele tiden kan oppdatere budskapene etter behov. Forsikring i bank skal være enkelt og smart. I tillegg til dette har vi også designet logotags. Disse fungerer som kvalitetsstempler og vil være en del av pakken bankene kan velge å bruke i forbindelse med markedsføring. PS: Disse skal utvikles og tilpasses ytterligere.

Sammen utgjør dette et moderne, innovativt og agilt logosystem, som er utviklet for å fungere på alle flater, både de vi har i dag og de som vil komme fremover.
