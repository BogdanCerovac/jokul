## Logo

Primærlogoen er designet for å fremstå som moderne, tidløs og seriøs. Håndverket i logoen er justert ned til minste detalj for å sikre optimal funksjon på alle flater. I logosymbolet tipper F’en frem og former en tind. Bokstavelig talt et fremoverlent symbol. Dette er et virkemiddel for enkelt å kommunisere verdiene i navnet vårt.

Vi har også inkludert en rekke logostempler i verktøykassen vår. Disse er utviklet for at bankene enkelt skal kunne bruke Fremtind som en ingrediens i sine egne merkevarer.

Logostemplene er dynamiske, slik at vi hele tiden kan oppdatere budskapene etter behov. Forsikring i bank skal være enkelt og smart. I tillegg til dette har vi også designet logotags. Disse fungerer som kvalitetsstempler og vil være en del av pakken bankene kan velge å bruke i forbindelse med markedsføring. Vi kommer til å arbeide videre med å tilpasse logostemplene og logotaggene.

Til sammen får vi et moderne, nyskapende og smidig logosystem som er lett å bruke på alle flater, både de vi har nå og de som kommer i tiden fremover.
