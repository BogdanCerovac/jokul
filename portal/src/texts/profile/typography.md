# Typografi

Typografi er et profilbærende element i våre løsninger. Vi bruker stor og tydelig typografi som grafiske elementer i stedet for illustrasjoner og ikoner. Vær modig i bruk av typografi som virkemiddel i våre løsninger.


## Skrifttype

Vi har vår egen skrifttype: Fremtind Grotesk. Den finnes i snittene Regular, Bold, Display og Mono. Vi bruker hovedsaklig Regular og Bold. Som erstatningsfont bruker vi Calibri Light. Ikke bruk andre skrifttyper i våre løsninger.


## Regler for typografi

### Tilgjengelighet

Vi følger reglene for tilgjengelighet. Vi bruker relative verdier når vi koder og vi passer på kontrasten mellom tekst og bakgrunn. Vi bruker svart eller hvit som skriftfarger.

### Små og store bokstaver

Vi skriver med vanlige skriveregler for store og små bokstaver. Vi setter ikke ord i store bokstaver (versaler) for å trekke fokus.


### Fremheve tekst

For å fremheve ord i en tekst bruker vi kursiv (italic) og ikke fet (bold).  


### Justering av tekst
Vi bruker hovedsaklig venstrejustert tekst. Vi bruker aldri blokkjustert tekst (full justification)

### Luft

Vi bruker rikelig med luft i våre løsninger. Vi vil at informasjon presenteres slik at ulike elementer ikke sloss om oppmerksomheten. Dette gjelder også for typografi. Se Layout(link) for mer om hvordan å bruke luft på våre flater.


## Typografisk skala

De ulike tekststilene har forskjellig formål, det er derfor viktig å velge riktig stil.


### Overskrifter

De ulike overskriftsstilene lager et informasjonshierarki. En mindre overskrift er underordnet en større. Prøv å bruke de store overskriftene der det er mulig, og prøv å ikke bruke mer enn tre overskriftsstiler på en side.


### Mengdetekst

Vi har fire stiler for mengdetekst:
- Lead er til kortere tekster. Den bruker vi som ingress eller når innholdet er kort nok og vi vil gi det større fokus. I kombinasjon med overskrifter bør Lead stå til H1 eller H2 for å sikre god kontrast.
- Body er hovedstilen for brødtekst, og skal brukes hvis man ikke har et spesielt behov. 
- Body Small er en alterantiv brødtekst hvis man _må_ ha en mer kompakt stil. 
- Small er den minste skriftstilen vår, og brukes bare i tabeller eller interne applikasjoner for å spare plass ved behov. Den kan også brukes i bilde- og figurtekster.


#### Linjelenge

Innhold blir lettest å lese hvis linjelengden er mellom 45 og 75 tegn. Unngå å ha over 80 tegn per linje. Korte linjer skaper også problemer. Da må blikket skifte linje for ofte og det bryter leserytmen. 

## Eksempler på god typografi
TBD
