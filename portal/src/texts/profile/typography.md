## Typografi

### Vår skrifttype
Fremtind Grotesk. En sans serif med geometriske former og høy x-høyde. Kommer i snittene Regular, Bold, Display og Mono. Vi bruker primært Regular og Bold.

**Ny imformasjon om Fremtind Grotesk kommer når det er avklart med SDG/Merkevare**


### Typografisk skala
Den typografiske skalaen tar utgangspunkt i en funksjonell og lesbar størrelse til bodytekst. Herfra skaleres de andre stilene med riktig kontraster til å skape ett tydelig hierarki.


### Linjehøyde
Linjehøyden er en av de viktigste virkemidlene for å oppnå god rytme på sidene våre. Det er derfor viktig at linjehøyden stemmer overens med spacingskalaen vår. For at systemet samtidig skal ha nok fleksibilitet til å gi gode linjehøydeverdier bruker vi verdier som går opp i 4 gangen. 

Stiler for mengdetekst har en linjehøyde på ca. 1,4 ganger teskstørrelse. Headere har ikke samme behov for linjehøyde og ser generelt bedre ut med mindre linjehøyde. De har derfor en linjehøyde på ca 1,2 ganger tekststørrelse.


### Tilgjengelighet

#### Linjelengde
Hold linjelengden mellom 45 og 75 karakterer for best mulig lesbarhet. Unngå over 100 karakterer per linje. 

Hvis linjen blir for lang blir det vanskelig for øyet å fokusere på teksten. Det kan også være vanskelig å fortsette på riktig linje når øyet reiser fra slutten av en linje til starten av en ny linje. 

Hvis linjen blir for kort må øyet flyttet seg til ny linje for ofte, noe som bryter opp leserytemen. Korte linjer oppfordrer også leseren til å skumlese og hoppe til neste linje før de har lest ferdig og kan potensielt gå glipp av viktig informasjon.

#### Store og små bokstaver
Vi setter tekst normalt og roper ikke med ord satt i versaler/all caps. 

#### Kursiv
For å fremheve ord i en tekst bruker vi kursiv og ikke fet. 


### Brødtekst

Vi har tre varianter av skrifttypen:

-   Long form
-   Lead
-   Small
    
Long form er den store brødtekstfonten. Den bruker vi til lengre tekster.
Vi har også en mindre font til kortere brødtekster, den heter Lead. Lead brukes som ingress eller der hvor innholdet står nok alene til at det kan erstatte brødteksten, for å gi mer fokus.

Den minste fonten bruker vi bare i tabeller, der det ikke er nok horisontal plass til vanlig brødtekst. Vi bruker den også i interne applikasjoner, for å spare plass. Noen ganger bruker vi Small til bilde- og figurtekster i for eksempel skjemaer.

Overskriftsstilene brukes etter hierarkiet på siden. H1 er for det viktigste nivået, H2 for det nest viktigste og så videre.

Vi kan bruke kursiv til å fokusere på enkelte ord.

#### Skrifttype 1
Eksempel på hovedskriften og støtteskriftene Regular, Bold og Mono.

#### Skrifttype 2
Eksempel på Calibri Light. 

### Luft (whitespace)

Når vi designer løsninger for Fremtind, bruker vi rikelig med luft. Vi vil at informasjonen skal være oppdelt og behagelig å lese og at elementene ikke skal konkurrere om oppmerksomheten.

Ved å bruke luft på en god måte mellom og i komponenter, gjør vi det lettere for leserne å oppfatte informasjonen på siden. Hvis innholdet står for tett, kan leserne bli overveldet og gi opp å finne det de skal. 

Deler av en side kan godt være kompakte, men det er viktig at siden ikke virker overfylt. Ved å bruke luft på en god måte, gir vi leserne noen hvileskjær.
