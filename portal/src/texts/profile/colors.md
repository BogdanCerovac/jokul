## Farger

Fremtinds hovedfarger er varme gråtoner, som gir assosiasjoner til fjellet og til nordisk minimalisme. Støttefargene henter inspirasjon fra den norske naturen. Mens hovedfargene representerer fjell og vidde, viser støttefargene strandkanten og åssidene. I tillegg til hoved- og støttefargene, har vi også noen funksjonsfarger, som skal utfylle paletten når vi lager løsninger for digitale flater.

Vi bruker helst hovedfargene mest mulig, særlig svart og hvitt, når vi lager komponenter. Støtte- og funksjonsfargene bruker vi når vi vil formidle viktig informasjon, eller der det gjør det lettere for brukerne å forstå løsningen.
