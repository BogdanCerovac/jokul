## Farger

Fremtinds hovedfarger er varme gråtoner som gir assosiasjoner til fjellet, og til nordisk minimalisme. Støttefargene henter inspirasjon fra den norske naturen, og der hovedfargene representerer fjell og vidde, viser støttefargene strandkanten og åssidene. I tillegg til hoved- og støttefargene finner vi noen funksjonsfarger som utfyller for bruk i digitale flater.

Jøkul benytter seg i størst grad av hovedfargene—særlig sort og hvitt—i komponentene. Støtte- og funksjonsfargene benyttes der man vil formidle viktig informasjon, eller der det letter forståelsen.
