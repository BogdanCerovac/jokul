# Profilen vår og komponentene våre

På disse sidene finner du informasjon om profilen vår, komponentene våre og hvordan vi implementerer dem i digitale løsninger.

## Bidra
Jøkul er et levende designsystem. For at vi skal holde det relevant, er det viktig at alle som bruker designsystemet og merkevareprofilen vår hjelper til med å forbedre det vi har.

Hvis du har laget noe nytt i vår profil, funnet en feil, endret noe eller har forslag til forbedringer, setter vi stor pris på at du bidrar i GitHub eller tar kontakt med oss.

## Kontakt oss
Lurer du på noe om Jøkul eller profilen vår, kan du kontakte oss her:

-   E-post: [Fremtind.designsystem@fremtind.no](mailto:fremtind.designsystem@fremtind.no)
-   Teams: Kanalen “Support Designsystem”
-   Forum: Designsystemforumet. Vi holder åpent forum hver tirsdag fra klokken 14 til 14.30. Her informerer vi om hva som skjer og tar imot innspill.

## Om Fremtind

_Fremtind Forsikring er et nytt forsikringsselskap med lang erfaring._

1.januar 2019 fusjonerte forsikringsselskapene til SpareBank 1 og DNB, og Fremtind ble født.

Vi er landets tredje største forsikringsselskap, og det største med distribusjon i bank. Vi tilbyr alle skade- og personforsikringer for privatpersoner og bedrifter.

Vi har solid erfaring og kunnskap om forsikring, og utvikler nye produkter og tjenester som betyr noe i folks liv. Vi var de første til å utnytte teknologi for å gjøre bilforsikringen smart. Vi var også først ute med en enkel, selvbetjent helsevurdering.

Vi vil fortsette å bruke digital innovasjon og fornyelse for å gjøre hverdagen enklere og tryggere for folk og bedrifter flest.
